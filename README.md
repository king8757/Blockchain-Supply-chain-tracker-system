# Blockchain-Supply-chain-tracker-system
Blockchain — Supply chain tracker system ระบบติดตามและตรวจสอบแหล่งผลิตสินค้าเกษตรไทย
ระบบติดตามและตรวจสอบแหล่งผลิตสินค้าเกษตร เพื่ออาหารที่ปลอดภัย ตรวจสอบได้

![alt text](https://cdn-images-1.medium.com/max/1600/1*E7hadEGH27fYBs4epBGBJA.jpeg)
องค์การอนามัยโลกระบุเมื่อปี 2015 ว่า ประชากร 1 ใน 10 ของโลกเจ็บป่วยจากอาหารที่ไม่ได้มาตรฐาน และสร้างความเสียหายไปไม่ต่ำกว่า 30 ถึง 40 พันล้านเหรียญ ต่อ ปี ยิ่งกว่านั้นยังมีผู้เสียชีวิตจากอาหารปนเปื้อนหลักแสนคนต่อปี

ยิ่งมีคนบนโลกมากเท่าไร อุตสาหกรรมอาหารก็ต้องใหญ่ขึ้นเพื่อรองรับจำนวนปากท้องของพวกเราเอง วิธีตรวจสอบแบบเดิมๆ ก็ไม่ครอบคลุมและรวดเร็วพออีกต่อไป จึงเกิดแนวคิดนำระบบจัดการข้อมูลอันเลื่องชื่อด้านความน่าเชื่อถือและรวดเร็วอย่าง Blockchain เข้ามาช่วยอย่างจริงจัง

สำหรับการดูแลความปลอดภัยอาหาร เพียงแค่นำข้อมูลที่มาของอาหารทั้งหมดใส่ลงไปใน Blockchain ซึ่งมีระบบการกระจายศูนย์เป็นจุดแข็งอยู่แล้ว ซึ่งช่วยให้ผู้คนเข้าถึงได้รวดเร็วและแม่นยำกว่าที่เป็นอยู่

เราสามารถเริ่มบันทึกข้อมูลของอาหารได้ครบทั้งกระบวนการตั้งแต่ต้นทางการผลิตจนถึงชั้นวางสินค้าใส่ลงใน Blockchain รวมถึงรายละเอียดอย่างเช่น เวลาการให้น้ำพืชผัก ชนิดอาหารของสัตว์ ปุ๋ยหรือยาต่างๆ ไปจนถึงที่ตั้งของสวน วิธีการเก็บเกี่ยว รายละเอียดรถที่ใช้ขนส่งจากฟาร์มไปโรงงาน การจัดการภายในโรงงาน อุณหภูมิขณะขนส่ง เมื่อส่งแล้วสินค้าถูกวางไว้ตรงไหนของร้านค้า

ข้อมูลทั้งหมดสามารถอ่านย้อนหลังผ่านระบบ Blockchain ที่เชื่อมโยงเป็นสายย้อนหลังอยู่แล้ว ผู้ซื้ออาหารสามารถรู้ได้ว่าผักที่ซื้อมาจากต้นที่เท่าไรในแปลงผักของสวนที่จังหวัดใด เก็บเกี่ยวเมื่อไร ใช้ยาหรือปุ๋ยอย่างไร ขนส่งมายังร้านค้าเมื่อใดผ่านวิธีการเข้าถึงข้อมูลอันหลากหลาย

มาตรฐานของอาหารที่จะอัพเกรดขึ้นในยุค Digital Trust
![alt text](https://cdn-images-1.medium.com/max/1600/1*YgJFdwyUYLjcgNYaBeccHw.jpeg)

ปัจจุบันผู้ผลิตและผู้จำหน่ายสินค้าบริโภครายใหญ่ของโลกเริ่มทดสอบระบบ Blockchain เพื่อเก็บข้อมูลอาหารแล้ว เช่น Walmart ได้ทดสอบระบบที่ผู้ซื้อสามารถทราบสายการผลิตของอาหารในมื้อภายในเวลา 2.2 วินาที โดยใช้ QR Code เป็นสื่อกลางเข้าถึงระบบ เทียบกับวิธีดั้งเดิมซึ่งต้องใช้เวลาเกือบสัปดาห์สำหรับตรวจสอบย้อนหลังของสินค้าแต่ละชิ้น Blockchain ถือว่าทำหน้าที่ได้อย่างยอดเยี่ยม

ทุกวันนี้ มาตรฐานอาหารถูกระบุโดยหน่วยงานกลาง ปัญหาไม่ได้อยู่ที่มาตรฐานคุณภาพที่ใช้ตรวจสอบ แต่อยู่ที่ปริมาณมหาศาลเกินกว่าจะตรวจสอบได้ ซึ่งหากมีอาหารตกมาตรฐานเพียงชิ้นเดียวก็อาจเป็นปัญหาทำให้เจ็บป่วยแรมเดือนหรือเสียชีวิตได้เลย Blockchain จึงเหมาะมากสำหรับเก็บข้อมูลอาหารที่ผลิตจำนวนมหาศาลในแต่ละวัน

หน่วยงานตรวจสอบสามารถเข้าถึงข้อมูลอาหารแต่ละชิ้นตั้งแต่ต้นทางจนถึงชั้นวาง เพียงกำหนดว่าผู้ค้าต้องระบุข้อมูลสินค้าแต่ละชิ้นอย่างไร ข้อมูลอาหารจากระบบ Blockchain ยังอาจกำหนดให้เป็นข้อมูลสาธารณะ ผู้บริโภคเองจึงร่วมตรวจสอบได้เช่นกัน

นอกจากช่วยให้หน่วยงานกลางทำงานง่ายขึ้นแล้ว เกษตรกรผู้ผลิตก็สามารถเห็นขั้นตอนและปลายทางของสินค้าตัวเองได้ กระตุ้นให้เกิดการพัฒนาคุณภาพตั้งแต่ในฟาร์มเพื่อตอบโจทย์ผู้ซื้อมากขึ้น

![alt text](https://cdn-images-1.medium.com/max/1600/1*SU3-KWZIbN9Tjj-nzI3MKg.png)

ประโยชน์

· ผู้บริโภคมั่นใจต่อสินค้าและผลิตภัณฑ์ ที่สามารถตรวจสอบ ตั้งแต่ต้นทางการผลิตส่งมือผู้บริโภค โดยสามารถตรวจสอบที่มาที่ไปของสินค้าได้

· สร้างโอกาสในการพัฒนาและนำเสนอ สินค้าทางการเกษตรที่ปลอดภัย โดยข้อมูลไม่ถูกบิดเบือนแก้ไข

· สามารถพัฒนาต่อยอดให้สามารถชำระเงินผ่านระบบ ระหว่างผู้บริโภคและเกษตรกรโดยตรง

· เพื่มศักยภาพในการแข่งขัน กับสินค้าที่ไม่ได้มาตราฐานและสินค้าปลอมไม่ให้เข้ามาสู่ตลาด
